Kies kalm je weg temidden van het rumoer en de haast, en herinner
je hoeveel vrede er in de stilte kan zijn. Sta, zoveel mogelijk met
behoud van je eigen karakter, met iedereen op goede voet. Spreek
rustig en duidelijk de waarheid en luister naar anderen; ook naar
hen die onwetend zijn, ook zij hebben hun verhaal. Mijd luidruchtge
en agressieve mensen; zij zijn een kwelling voor de geest.
Indien je je met anderen vergelijkt, kun je ijdel worden, of
verbitTerd, want er zullen mensen zijn die minder of groter zijn
dan jij. Geniet zowel van wat er bereikt is als van je plannen. Houd
belangstelling voor je eigen werk, hoe eenvoudig ook, want onder
de wisselvalligheden van de tijd, is dat een werkelijk bezit. Wees
voorzichtig in zaken want de wereld is vol arglist. Maar laat je dit
niet blind maken voor de deugd die er is; veel mensen streven naar
hoge idealen en het leven is vol heldenmoed.
Wees jezelf. Veins vooral geen genegenheid, maar wees ook niet
cynisch over de liefde, want bij alle dorheid en ontgoocheling is zij
eeuwig als het gras. Aanvaard blijmoedig de wijsheid der jaren en
doe met gratie afstand van de dingen van de jeugd. Kweek de
geestkracht aan die je bij plotselinge tegenslag kan beschermen,
maar maak jezelf niet bang met spookbeelden. Veel angsten komen
voort uit vermoeidheid en eenzaamheid.
Houd je aan een gezonde discipline. Je bent een kind van de
schepping, je hebt het recht er te zijn. En of je het begrijpt of niet,
de schepping ontvouwt zich ongetwijfeld naar haar wet. Leef
daarom in vrede met God, wat voor beeld je ook van Hem hebt. En
wat ook je werk en streven moge zijn, bewaar in de luidruchtige
maalstroom van het leven de vrede met je ziel. Ondanks haar
veinzerij, gezwoeg en teleurstellingen is de wereld toch mooi.
Wees zorgzaam. Streef ernaar gelukkig te zijn.

Boggle is een woordspel uitgegeven door Parker, waarbij het de bedoeling is zo veel mogelijk woorden te vinden in een bepaald rooster, binnen een bepaalde tijdslimiet. Het spel bestaat zowel als bordspel als in digitale versie.

Speelwijze[bewerken]
Men schudt de letters, draait de zandloper om of activeert de ingebouwde timer(bij modernere versies) en probeert zo veel mogelijk woorden te vinden. Als men een woord heeft gevonden noteert men dit. Hierbij mag men horizontaal, verticaal en diagonaal van letter naar letter gaan. Het woord moet aan de volgende regels voldoen:

Het woord moet uit minstens 3 letters bestaan. (in sommige gezelschappen is dit 4)
Bij elk woord mag elke letter maar één keer gebruikt worden
Vervoegingen van werkwoorden zijn niet toegestaan; alleen infinitieven en voltooid deelwoorden.
Het woord moet in een Nederlands woordenboek te vinden zijn. Bij twijfel mag dit met een woordenboek worden gecontroleerd, nadat de tijd is verstreken.
Afkortingen en woorden in andere talen zijn niet toegestaan.
Als de tijd is verstreken, worden de punten geteld volgens de volgende regels:

Woord van 3 en 4 letters → 1 punt
Woord van 5 letters → 2 punten
Woord van 6 letters → 3 punten
Woord van 7 letters → 5 punten
Woord van 8 letter of meer → 11 punten
Men kan ook spelen dat alleen de woorden die men als enige heeft gevonden mag tellen. Hierbij worden alle woorden die meerdere spelers hebben gevonden geschrapt.

Boggle kan ook op de computer worden gespeeld. Hierbij worden de letters automatisch geschud en moet men binnen een bepaalde tijd(aangegeven met een wegtikkende klok) zoveel mogelijk woorden maken met de gegeven letters. Hierbij word na het intypen van elk woord meteen gecontroleerd of het geldig is. Alleen geldige woorden worden door de computer geaccepteerd. Elk geldig woord levert punten op volgens bovenstaande regels. Zodra de tijd verstreken is, wordt de totaalscore getoond. Meestal wordt hierbij een highscorelijst bijgehouden.

Einde van het spel[bewerken]
Men kan na elke ronde bepalen of men stopt. Je kunt ook van tevoren een aantal te spelen rondes afspreken. De winnaar is degene die op het moment van stoppen de meeste punten heeft.

Zie de categorie Boggle van Wikimedia Commons voor mediabestanden over dit onderwerp.
Categorie: Woordspel
Navigatiemenu
